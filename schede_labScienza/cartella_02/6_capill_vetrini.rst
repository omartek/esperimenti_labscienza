LA CAPILLARITA’ TRA DUE VETRINI
===============================

.. note::
  **tempo**: 15 minuti

CHE COSA SERVE
--------------

- Piatto piano o vaschetta
- due vetrini portaoggetti
- un ago o stuzzicadenti
- un elastico
- acqua colorata con inchiostro

COME SI PROCEDE
---------------

Sovrapponi i due vetrini in modo da farli coincidere perfettamente. Lungo uno dei lati lunghi interponi l’ago secondo la lunghezza e fai in modo che il sistema dei vetrini e l’ago rimangano ben uniti per mezzo dell’elastico. Versa nel piatto l’acqua colorata, quanto basta per coprire il fondo con pochi millimetri d’acqua. Immergi verticalmente uno dei due lati stretti del dispositivo nell’acqua colorata.

CHE COSA OSSERVO
----------------

L’acqua colorata sale nello spazio tra i due vetrini, risalendo molto più in alto lungo il lato dove i due vetrini sono a contatto, mentre l’altezza decresce man mano che ci si avvicina al lato in cui i due vetrini sono tenuti separati dall’ago. L’acqua colorata disegna tra i due vetrini una particolare curva geometrica chiamata iperbole.

COME LO SPIEGO
--------------

.. hint::

    L’acqua tende ad aderire alla superficie del vetro che la contiene e si “arrampica” maggiormente quando le pareti dei due vetrini sono più vicine tra loro. Questo spiega la particolare curva geometrica disegnata dall’acqua colorata tra i due vetrini, l’iperbole.


