L’AGITAZIONE TERMICA

CHE COSA SERVE

Una provetta, dell’acqua a temperatura ambiente, un termometro

COME SI PROCEDE

Versa dell’acqua nella provetta e misura la sua temperatura, annotandola. Chiudi la provetta con un dito e agitala per 5 minuti, poi misura di nuovo la sua temperatura.

CHE COSA OSSERVO

I valori della temperatura iniziale e finale non sono uguali, la temperatura finale è infatti più alta.

COME LO SPIEGO

L’aumento della temperatura è causato dal movimento delle particelle del corpo, cioè dalla sua agitazione termica. Tale agitazione aumenta quando il corpo viene posto su una fonte di calore o quando le particelle aumentano il loro moto in seguito ad una agitazione meccanica.

TEMPO: 10 minuti
