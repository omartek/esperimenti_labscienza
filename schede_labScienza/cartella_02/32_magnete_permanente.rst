OTTENIAMO UN MAGNETE PERMANENTE
===============================

.. note::
   **TEMPO**: 15 minuti
   
CHE COSA SERVE
--------------

- una calamita
- un grosso chiodo d’acciaio
- oggetti ferrosi come graffette, chiavi ecc.

COME SI PROCEDE
---------------

Strofina per un minuto circa uno dei due poli della calamita su uno dei due estremi del chiodo d’acciaio, poi ripeti l’operazione con l’altro polo della calamita e l’altro estremo del chiodo, ricordandoti di partire ogni volta dal centro e di strofinare sempre nello stesso senso. Ora stacca il chiodo dalla calamita e avvicinalo agli oggetti ferrosi.

CHE COSA OSSERVO
----------------

Gli oggetti di ferro vengono attratti dai due poli del chiodo e rimangono attaccati anche se è cessata l’azione della calamita con cui il chiodo è stato magnetizzato.

COME LO SPIEGO
--------------
.. hint::  
  Il chiodo di acciaio si è magnetizzato ed è diventato un magnete permanente.
