LA RIFLESSIONE DELLA LUCE

CHE COSA SERVE

Un grosso foglio bianco, una pallina da ping-pong, inchiostro, un pennarello, un goniometro

COME SI PROCEDE

Appoggia il foglio sul pavimento e piegalo sul muro. Sporca d’inchiostro la pallina e lanciala sul foglio verso la parete. Chiama A il punto di partenza del tragitto della pallina, P il punto di incontro con il muro e B quello in cui arresta la sua corsa. Con il pennarello disegna sulla parte di foglio distesa sul pavimento un segmento perpendicolare alla parete della stanza., che chiamerai PG.

CHE COSA OSSERVO

La pallina disegna una linea obliqua fino al punto P; incontrando l’ostacolo torna indietro formando un certo angolo. Osservi così che la retta che passa per i punti P e G è la bisettrice dell’angolo formato dalla pallina. Infatti, se misuriamo con il goniometro l’ampiezza degli angoli APG e BPG, questa risulta uguale.

COME LO SPIEGO

La pallina ha lasciato sul foglio una traccia di inchiostro: nella figura, AP è la traiettoria della pallina prima del rimbalzo, PB quella dopo il rimbalzo, la retta PG perpendicolare alla parete è la bisettrice dell’angolo APB. Quanto abbiamo osservato con la pallina si verifica anche con on raggio di luce che rimbalza contro uno specchio: è il fenomeno della RIFLESSIONE della luce. Il raggio AP, che urta lo specchio nel punto P, prende il nome di RAGGIO INCIDENTE, PB è detto RAGGIO RIFLESSO, i due angoli APG e BPG prendono i nomi, rispettivamente, ANGOLO DI INCIDENZA e ANGOLO DI RIFLESSIONE e hanno la stessa ampiezza.

TEMPO: 20 minuti
