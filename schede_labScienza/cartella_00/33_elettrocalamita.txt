COSTRUIAMO UN’ELETTROCALAMITA

CHE COSA SERVE

Un piccolo cilindro di ferro, filo di rame isolato, una pila da 4,5 V,
graffette e altri oggetti ferrosi

COME SI PROCEDE

Avvolgi attorno al cilindro di ferro il filo di rame isolato e collega i
due estremi del filo conduttore ai poli della pila. Avvicina poi il
cilindro agli oggetti di ferro.

CHE COSA OSSERVO

Il cilindro attira gli oggetti di ferro. Se interrompi il passaggio, gli
oggetti ferrosi si staccano perché il cilindro perde la capacità di
attirarli.

COME LO SPIEGO

Il passaggio della corrente genera un campo magnetico che magnetizza il
ferro, orientando i magnetini elementari al suo interno. Il ferro
acquista così la capacità di attirare i piccoli oggetti ferrosi.
Interrompendo la corrente il ferro si smagnetizza perché non è un
materiale in grado di mantenere la magnetizzazione e perde la capacità
di attrarre oggetti ferrosi.

TEMPO: 20 minuti
