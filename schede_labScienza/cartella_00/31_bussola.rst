COSTRUIAMO UNA BUSSOLA
======================
.. note::
   **TEMPO**: 15 minuti

CHE COSA SERVE
--------------

- una bacinella con un po’ d’acqua
- un dischetto di sughero
- un ago d’acciaio non troppo sottile
- una calamita
- nastro adesivo

COME SI PROCEDE
---------------

Magnetizza l’ago d’acciaio strofinando uno dei due poli della calamita su uno dei due estremi dell’ago di acciaio, poi ripeti l’operazione con l’altro polo della calamita sull’altro estremo dell’ago, ricordandoti di partire ogni volta dal centro e di strofinare sempre nello stesso senso. Appoggia l’ago sul dischetto di sughero e fissalo con il nastro adesivo,. Fai poi galleggiare il dischetto di sughero con l’ago magnetizzato.

CHE COSA OSSERVO
----------------

Il dischetto si posiziona puntando l’ago verso un punto preciso dell’orizzonte, cioè verso il polo nord.

COME LO SPIEGO
--------------
..hint::
  Hai costruito una bussola in cui l’ago magnetico si orienta sempre verso il Nord magnetico, dando un’indicazione abbastanza precisa della posizione del Nord geografico.
