BUONI E CATTIVI CONDUTTORI DI CALORE

CHE COSA SERVE

Una bacinella, un bastoncino di legno, cera di candela, un filo di rame, una graffetta, un pezzetto di cannuccia, stecchino per spiedini, un chiodo di ferro

COME SI PROCEDE

Con un po’ di cera (scaldata con le dita) fissa gli oggetti al bastoncino di legno. Sistema il bastoncino sulla bacinella. Scalda dell’acqua e quando è bollente versala nella bacinella in modo che tutti gli oggetti vi siano immersi per un breve tratto.

CHE COSA OSSERVO

La cera che tiene attaccato il filo di rame fonde ed esso si stacca dal bastoncino di legno. Successivamente cadono la graffetta e il chiodo di ferro.

COME LO SPIEGO

I metalli, come il filo di rame, la graffetta e il chiodo, sono dei buoni conduttori di calore e trasmettono il calore alla cera provocandone la fusione. La plastica della cannuccia e il legno dello stecchino per spiedini, che sono isolanti, non trasmettono il calore alla cera, che non fonde.

TEMPO: 15 minuti
