LA GERMINAZIONE DEI SEMI
===========================

.. note::
   **TEMPO**: Alcuni giorni
   
CHE COSA SERVE

- 12 semi di fagiolo
- 3 barattoli di vetro
- cotone idrofilo
- etichette autoadesive
- acqua

.. image:: 69_germin_semi.png
   :height: 400 px
   :align: center

COME SI PROCEDE
-----------------

Riempi di cotone idrofilo i tre barattoli e inserisci in ciascun barattolo, tra il vetro e il cotone, 4 semi di fagiolo, distribuendoli in punti diversi. Su ogni barattolo poni una etichetta autoadesiva, in modo da non coprire i semi contrassegnando ogni barattolo con le lettere A, B, C. Al termine di questa operazione bagna il cotone dei barattoli A e B ma non quello di C. Disponi poi i barattoli B e C vicino a una finestra, in modo che ricevano direttamente il calore del sole, e il barattolo A lontano dalla finestra.

CHE COSA OSSERVO
-----------------

Con il passare dei giorni nel barattolo C la mancanza di acqua ostacola la germinazione dei semi, nel barattolo B la presenza dell'acqua e la maggior quantità di calore favoriscono la germinazione, che avviene dopo qualche giorno; nel barattolo A la minore quantità di calore ritarda la germinazione, che avviene dopo più giorni.

COME LO SPIEGO
----------------

.. hint:: 
Affinché il seme possa germinare devono esserci le giuste condizioni ambientali di luce, temperatura e umidità.
