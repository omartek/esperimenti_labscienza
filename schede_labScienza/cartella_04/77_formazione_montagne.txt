COME SI FORMANO LE MONTAGNE

CHE COSA SERVE

Tre o quattro blocchetti di plastilina di diversi colori, due grossi
vocabolari

COME SI PROCEDE

Stendi con cura la plastilina sul tavolo formando alcuni strati e
disponili uno sopra l’altro come se fossero strati di rocce
sedimentarie. Ora appoggia ai lati dei due strati i due vocabolari e
cerca di avvicinarli.

CHE COSA OSSERVO

Gli strati di plastilina si accorciano e formano delle pieghe: il
fenomeno è tanto più evidente quanto maggiore è la forza esercitata.

COME LO SPIEGO

I due vocabolari in movimento rappresentano il fenomeno di compressione
della litosfera e gli strati di plastilina le parti delle placche che si
corrugano per dare origine a una catena montuosa. Quando due placche
continentali vengono compresse, gli strati rocciosi si deformano e si
sollevano: questo è uno dei modi in cui si forma una catena montuosa.

TEMPO: 15 minuti
