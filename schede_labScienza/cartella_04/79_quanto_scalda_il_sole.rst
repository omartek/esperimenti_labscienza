QUANTO RISCALDA IL SOLE?

CHE COSA SERVE

Una torcia che produca un fascio di luce stretta, la tua mano

COME SI PROCEDE

Tieni ferma la mano e illumina il palmo con la torcia, con angolazioni diverse.

CHE COSA OSSERVO

La quantità di luce emessa dalla torcia è sempre la stessa, ma variando l’angolo con cui i suoi raggi luminosi colpiscono la mano varia l’intensità dell’illuminamento del palmo: se la torcia è posta perpendicolarmente alla mano l’area illuminata è minore, ma riceve più luce e calore; se la torcia è posta in posizione più angolare e più inclinata, l’area illuminata è maggiore, ma gode di un minore illuminamento e riceve meno calore.

COME LO SPIEGO

Il riscaldamento è inversamente proporzionale all’estensione della superficie illuminata : più l’angolo d’inclinazione dei raggi solari si avvicina a 90°, maggiore è il riscaldamento; viceversa, minore è l’angolo di inclinazione, minore risulta il riscaldamento, poiché i raggi luminosi devono distribuirsi su una superficie maggiore.

TEMPO: pochi minuti
