LA LIEVITAZIONE DELL’IMPASTO PER IL PANE

CHE COSA SERVE

Farina bianca (200 grammi), lievito di birra, acqua tiepida, una
ciotola, un panno di lana

COME SI PROCEDE

Versa la farina nella ciotola e aggiungi, dopo averlo sciolto in un po’
di acqua tiepida, il lievito di birra. Impasta la farina aggiungendo
acqua tiepida se l’impasto è troppo duro. Dopo aver lavorato per bene
l’impasto, copri la ciotola con il panno di lana. Osserva, di tanto in
tanto, cosa succede sotto la coperta.

CHE COSA OSSERVO

Dopo alcune ore l’impasto è aumentato do volume; al suo interno puoi
osservare delle “bolle d’aria”.

COME LO SPIEGO

Per produrre il pane è necessario aggiungere il lievito di birra
all’impasto, un fungo microscopico capace di trasformare gli zuccheri
(soprattutto glucosio e fruttosio) in alcol etilico e anidride
carbonica. Le bolle di anidride carbonica liberate nel processo,
trattenute nell’impasto di acqua e farina, sono responsabili dei “vuoti”
nella mollica del pane e della sua sofficità. La lievitazione è favorita
da una temperatura media.

TEMPO: 2 ore
