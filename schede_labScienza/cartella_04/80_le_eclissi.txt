LE ECLISSI

CHE COSA SERVE

Un compagno, una torcia con pile cariche, una pallina da tennis, un
mappamondo.

COME SI PROCEDE

Recati in una stanza poco illuminata in cui vi sia un tavolo. Appoggia
il globo terrestre su di esso. Reggi la torcia e dai la pallina al tuo
compagno, che farai stare fermo dalla parte opposta del tavolo rispetto
a te, con la pallina allineata al globo e alla torcia. Accendi la torcia
e dirigi il fascio di lice verso il globo. Fai poi spostare il tuo
compagno in modo che si trovi con la pallina tra la torcia e il globo
terrestre.

CHE COSA OSSERVO

Inizialmente il globo proietta un cono d’ombra che investe la pallina.
Quando però il tuo compagno si sposta, osservi che la pallina proietta
un piccolo cono d’ombra sul globo, che perciò si oscura solo in parte.

COME LO SPIEGO

La torcia rappresenta il Sole, il globo è ovviamente la Terra mentre la
pallina rappresenta la Luna, che, nella prima posizione del nostro
esperimento, è in fase di Luna piena: avete simulato un’eclissi di Luna.
Quando il tuo compagno si sposta, simulate la Luna in fase di Luna nuova
e il fenomeno dell’eclissi di Sole. Se la pallina fosse posta non in
linea con la torcia e il globo (ma un po’ più in alto o in basso), le
eclissi non si verificherebbero perché i coni d’ombra proiettati
(rispettivamente dalla Terra e dalla Luna) non investirebbero la Luna o
la Terra. Puoi allora concludere che le eclissi si verificano quando la
Luna è in fase di Luna piena (eclissi di Luna) o in fase di Luna nuova
(eclissi di Sole), ma solo se si verifica un perfetto allineamento
Sole-Terra-Luna o Sole-Luna-Terra, cioè quando la luna è in uno dei
nodi.

TEMPO: 15 minuti
