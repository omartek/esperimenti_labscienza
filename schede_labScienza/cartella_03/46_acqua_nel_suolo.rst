NEL SUOLO C’E’ ACQUA?
======================

 .. note::  
   **TEMPO**: 20 minuti

CHE COSA SERVE

Una manciata di terreno, un contenitore in pirex con coperchio, un fornello, una bilancia digitale da cucina

COME SI PROCEDE

Pesa il terreno; versalo poi nel contenitore di pirex e appoggia il coperchio (attenzione non avvitarlo e non premerlo). Poni il contenitore su un fornello a fuoco lento. Dopo 10 minuti osserva la base del coperchio e le pareti del contenitore. Dopo aver lasciato raffreddare il contenitore, pesa nuovamente il suo contenuto.

CHE COSA OSSERVO

Sulla superficie interna del coperchio e sulle pareti interne del contenitore noti delle minute goccioline di acqua: è l’acqua contenuta naturalmente nel terreno, che evapora a causa del riscaldamento e che condensa a contatto con il pirex del contenitore. Dopo la seconda pesatura osservi che il peso del terreno si è ridotto.

COME LO SPIEGO

L’evaporazione è dovuta al riscaldamento, la condensazione è dovuta al contatto con le pareti più fredde. Il peso del terreno è diminuito perché una parte dell’acqua contenuta in esso è evaporata.

TEMPO: 20 minuti
