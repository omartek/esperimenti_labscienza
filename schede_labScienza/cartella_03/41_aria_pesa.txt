L’ARIA PESA

CHE COSA SERVE

Una bacchetta di legno, due palloncini uguali, due puntine da disegno,
un elastico, del filo sottile di cotone, del nastro adesivo, un
righello, una matita

COME SI PROCEDE

Aiutandoti con il righello trova il centro della bacchetta e segnalo con
la matita da entrambi i lati.

Fissa le due puntine ai lati della bacchetta nel punto segnato dalla
matita.

Con il filo lega l’elastico nel mezzo in modo da ottenere due occhielli.

Fissa gli occhielli alle due puntine.

Aiutandoti con due pezzi di nastro adesivo della stessa lunghezza, fissa
i due palloncini alle estremità della bacchetta.

Tieni la bacchetta sospesa per il filo e controlla che sia in
equilibrio; se non lo fosse, sposta un po’ uno dei palloncini.

Sfila uno dei palloncini, gonfialo, legalo e fissalo di nuovo nella
posizione iniziale.

CHE COSA OSSERVO

La bacchetta non si trova più nella posizione di equilibrio, ma si
inclina dalla parte del palloncino gonfio.

COME LO SPIEGO

L’aria, oltre a occupare un certo volume, ha anche un peso e quindi una
massa, e per questo la bacchetta si inclina. Se si sgonfia nuovamente il
palloncino, la bacchetta torna in equilibrio. Ora rifletti: che cosa
succederebbe se i palloncini non fossero fissati alle estremità?

TEMPO: 20 minuti
