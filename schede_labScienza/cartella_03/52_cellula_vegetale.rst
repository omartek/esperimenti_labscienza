OSSERVIAMO LA CELLULA VEGETALE E I CLOROPLASTI
==============================================

.. note::
   **TEMPO**: 30 minuti

CHE COSA SERVE
--------------

- Un microscopio
- vetrini portaoggetti e copri oggetti
- una piantina di elodea (si compra in un negozio di acquari)
- acqua una pinzetta da laboratorio
- un contagocce

COME SI PROCEDE
---------------

Con una pinzetta stacca una fogliolina di elodea e disponila sul vetrini portaoggetti. Versa con il contagocce una goccia d’acqua sulla fogliolina e copri con un vetrino coprioggetti. Osserva al microscopio il preparato con ingrandimenti via via maggiori.

CHE COSA OSSERVO
----------------

La fogliolina è costituita da cellule disposte a stretto contatto tra loro, come le piastrelle di un pavimento. Le cellule hanno forma rettangolare e sono disposte regolarmente. Si vedono bene le pareti cellulari che delimitano le cellule, costituite da cellulosa. A ingrandimento maggiore si osservano anche i grossi cloroplasti all’interno delle cellule. Il colore dominante è il verde, dovuto alla clorofilla che è contenuta nei cloroplasti della foglia.


