NEL SUOLO C’E’ ARIA
====================

.. note::
   **TEMPO**:  20 minuti

CHE COSA SERVE
---------------

- Una manciata di terreno con poca ghiaia
- un misurino graduato per alimenti
- un bicchiere
- acqua

COME SI PROCEDE
----------------

Versa nel misurino 100 ml di acqua (quantità che indichiamo con V₁), che trasferisci temporaneamente nel bicchiere. Asciuga bene il misurino e versa poi al suo interno il campione di terreno, annotando il suo volume (V₂). Infine versa sul terreno i 100 ml di acqua e annota il livello raggiunto nel misurino (V₃).

CHE COSA OSSERVO
-----------------

Il volume del miscuglio terreno + acqua, V₃, è minore rispetto alla somma dei due volumi di acqua e di terreno cioè V₁ e V₂

COME LO SPIEGO
---------------

.. hint::    

  La differenza tra V₃ e V₁+V₂ è dovuta al fatto che acqua e terreno si mescolano e l’acqua penetra entro i pori del terreno; dunque l’unione dei due volumi non può essere pari alla somma algebrica.


