NELL’ACQUA DEL MARE SI GALLEGGIA MEGLIO
========================================

.. note::
   **TEMPO**: 20 minuti

CHE COSA SERVE
---------------

- Un recipiente trasparente a bordi alti (deve contenere circa mezzo litro di acqua)
- acqua
- sale da cucina
- un cucchiaio
- un uovo fresco

.. image:: uova.png
   :height: 400 px
   :align: center

COME SI PROCEDE
----------------

Versa almeno mezzo litro d’acqua nel recipiente e mettici un uovo (senza rovinare il guscio). Osserva a che livello si trova l’uovo. Ora sciogli due o tre cucchiaini di sale nell’acqua e osserva nuovamente a che livello si trova l’uovo. Ripeti ancora l’osservazione dopo aver sciolto altri cucchiaini di sale.

CHE COSA OSSERVO
-----------------

Appena messo nel recipiente, l’uovo si adagia sul fondo; aggiungendo del sale esso risale gradualmente, sino a galleggiare

COME LO SPIEGO
---------------

.. hint::   

  L’acqua (il solvente) e il sale (il soluto) formano una soluzione più densa dell’acqua dolce. Tale soluzione è tanto più densa quanto maggiore è la quantità di sale disciolto: l’uovo inizia a sollevarsi dal fondo del recipiente e quando, sciogliendo il sale, la densità supera quella dell’uovo questo galleggia emergendo parzialmente dall’acqua.


