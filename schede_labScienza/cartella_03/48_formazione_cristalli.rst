LA FORMAZIONE DEI CRISTALLI
============================

 .. note::
   **TEMPO**: qualche giorno

CHE COSA SERVE
---------------

- Un pentolino
- un fornello o una piastra riscaldante
- acqua, sale da cucina
- un filo di cotone scuro
- un cucchiaino
- un bastoncino
- una lente di ingrandimento

COME SI PROCEDE
---------------

Versa l’acqua nel pentolino e scaldala sul fornello; aiutandoti con il cucchiaino sciogli nell’acqua calda il sale fini a quando non se ne scioglie più e inizia a depositarsi sul fondo. Togli il pentolino dal fornello, lega il filo al bastoncino e appoggia quest’ultimo sui bordi del pentolino in modo che il filo “peschi” nell’acqua salata. Lascia riposare in un luogo tranquillo il pentolino con il filo immerso evitando di muoverlo.

CHE COSA OSSERVO
----------------

Dopo 3-4 giorni sul filo di cotone si sono formati dei granelli. Osservando con una lente di ingrandimento, ti accorgi che i granelli sono in realtà cristalli di sale e hanno la forma di piccoli cubetti.

COME LO SPIEGO
--------------

.. hint::

  La formazione dei cristalli è dovuta al fatto che nell’acqua calda si scioglie una maggior quantità di sale rispetto all’acqua fredda, dunque, il sale in eccesso forma dei cristalli che si attaccano al filo di cotone.

TEMPO: qualche giorno
