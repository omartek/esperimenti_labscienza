COSTRUIAMO UN BAROMETRO

CHE COSA SERVE

Un barattolo di vetro o di latta, pellicola trasparente per alimenti, un
elastico, una cannuccia per bibite, un ago, nastro adesivo, un
cartoncino rigido, carta millimetrata, una matita rossa

COME SI PROCEDE

Stendi sull’apertura del barattolo la pellicola e fissala ben stretta
con l’elastico., in modo che non passi aria. Infila l’ago a un’estremità
della cannuccia e fermalo con il nastro adesivo. Incolla l’altra
estremità della cannuccia al centro del “tappo” di pellicola. Attacca
una striscia di carta millimetrata al cartoncino. Appoggia il barattolo
su un piano (se all’esterno, in un angolo riparato; se all’interno di
casa, lontano dalla finestra o dal calorifero) e fissa con il nastro
adesivo il cartoncino sulla parete vicina in modo che l’ago tocchi la
striscia di carta millimetrata. Segna una rossa in corrispondenza del
punto toccato dall’ago. Utilizza questo semplice barometro per qualche
giorno, facendo le tue osservazioni sempre alla stessa ora.

CHE COSA OSSERVO

L’ago si muove, giorno dopo giorno, ma non sempre nello stesso modo.

COME LO SPIEGO

Il movimento dell’ago è dovuto alle variazioni di pressione: se la
pressione aumenta, la pellicola viene schiacciata e l’ago si innalza; se
la pressione diminuisce, il peso sulla pellicola diminuisce, la
pellicola si solleva e l’ago si abbassa.

TEMPO: 15 minuti più qualche giorno.
