OSSERVIAMO UNA CELLULA ANIMALE

CHE COSA SERVE

Un microscopio, vetrini portaoggetti e copri oggetti, acqua un contagocce, un cottonfioc, tintura di iodio (colorante che si fissa sul nucleo)

COME SI PROCEDE

“Gratta” delicatamente con il cottonfioc l’interno della tua guancia. Poni un po’ del materiale raccolto sul vetrino portaoggetti stendendolo bene e in modo uniforme. Versa una goccia d’acqua e una di tintura di iodio. Copri con il vetrino coprioggetti, stando attento che non si formino bolle di aria: apparirebbero al microscopio come macchie scure circolari. Osserva il preparato al microscopio.

CHE COSA OSSERVO

Le cellule hanno forma grossolanamente rombica e sono unite le une alle altre come le tessere di un mosaico. Se osservi a ingrandimenti maggiori, puoi vedere al centro di ogni cellula una massa tondeggiante più scura, si tratta del nucleo della cellula.

TEMPO: 30 minuti
