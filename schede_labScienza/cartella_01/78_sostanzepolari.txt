SOLUBILITA’: SOSTANZE POLARI E APOLARI

CHE COSA SERVE

Sale da cucina, naftalina, acqua, acetone, benzina, alcol, 8 provette,
portaprovette, bacchette di vetro, spatoline, pipette.

COME SI PROCEDE

Mettiamo nel portaprovette le otto provette in modo da formare due righe
orizzontali di quattro. Introduciamo, servendoci di alcune pipette, la
stessa quantità di acqua nelle provette della prima colonna, la stessa
quantità di alcol nelle due provette della seconda colonna, di acetone e
di benzina. Mettiamo un cucchiaino di sale nelle provette della prima
riga e frammenti di naftalina nelle provette della seconda riga. Infine
usando le bacchette di vetro mescoliamo il contenuto di ciascuna
provetta e lasciamo riposare poi per qualche minuto.

CHE COSA OSSERVO

Il sale si è sciolto nell’acqua ma non negli altri solventi; la
naftalina si è sciolta nella benzina e nell’acetone ma non nell’acqua.

COME LO SPIEGO

Le sostanze polari, come il sale da cucina, si sciolgono nei solventi
polari come l’acqua invece, le sostanze organiche apolari, come l’olio o
la naftalina, non sono solubili in acqua, ma si sciolgono in solventi
organici apolari, come l’acetone o la benzina. Se osserviamo
attentamente le nostre provette quindi ci accorgiamo che acqua-sale è
diventata una soluzione così come lo benzina-naftalina; mentre ad
esempio benzina-sale o acqua-naftalina restano dei miscugli in cui i
componenti sono ben distinguibili.

TEMPO: 15 minuti
