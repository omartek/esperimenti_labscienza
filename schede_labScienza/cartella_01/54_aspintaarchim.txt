CALCOLIAMO LA SPINTA

CHE COSA SERVE

Un dinamometro, un sasso legato con una cordicella, un cilindro graduato di diametro sufficientemente grande da poter accogliere il sasso, acqua.

COME SI PROCEDE

Appendiamo il sasso al dinamometro e pesiamolo (peso fuori dall’acqua) e sia ad esempio:

P₁= 270 g PESO DEL SASSO FUORI DALL’ACQUA

Riempiamo il cilindro graduato con una quantità nota di acqua e immergiamo in esso il sasso sempre appeso al dinamometro, registriamo il peso del sasso e il volume d’acqua spostata che risulta uguale al volume del sasso e sia ad esempio:

P₂= 170 g PESO DEL SASSO IN ACQUA

V= 100 cm³ VOLUME D’ACQUA SPOSTATA

Osserviamo che la differenza di peso fuori dall’acqua e in acqua del sasso vale esattamente 100 g, infatti

P₁-P₂= 270-170= 100 g

CHE COSA OSSERVO

L’intensità della spinta idrostatica vale quindi 100 g-peso e il sasso affonda nell’acqua.

COME LO SPIEGO

Il sasso affonda perché la spinta è minore del suo peso; d’altra parte sappiamo che 1 ml d’acqua pesa esattamente 1 g, inoltre 1 ml= 1 cm³ per cui il peso del volume d’acqua spostata è proprio 100 g che coincide esattamente col valore della spinta come affermato dal principio di Archimede.

TEMPO: 20 minuti
