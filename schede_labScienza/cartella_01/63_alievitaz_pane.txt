LA LIEVITAZIONE DELL’IMPASTO DEL PANE

CHE COSA SERVE

Circa 200 g di farina bianca, un po’ di lievito di birra, acqua tiepida, una grossa ciotola, un panno di lana.

COME SI PROCEDE

Versa nella ciotola la farina e aggiungi il lievito dopo averlo sciolto in un po’ d’acqua tiepida. Impasta la farina aggiungendo acqua tiepida se l’impasto è troppo duro. Dopo aver ben lavorato l’impasto, copri la ciotola con il panno di lana. Osserva, di tanto in tanto, che cosa succede sotto la coperta.

CHE COSA OSSERVO

Dopo alcune ore l’impasto è aumentato di volume; al suo interno puoi osservare delle “bolle di aria”.

COME LO SPIEGO

Per produrre il pane è necessario aggiungere all’impasto il lievito di birra, un fungo microscopico capace di trasformare gli zuccheri (soprattutto glucosio e fruttosio) in alcol etilico e anidride carbonica. Le bolle di anidride carbonica liberate nel processo, trattenute nell’impasto di acqua e farina, sono responsabili dei “vuoti” nella mollica del pane e anche della sua sofficità. La lievitazione è favoriya da una temperatura media.

TEMPO: 2 ore
