LA GERMINAZIONE DEI SEMI

CHE COSA SERVE

12 semi di fagiolo, 3 barattoli di vetro, cotone idrofilo, etichette
autoadesive, acqua.

COME SI PROCEDE

Riempi di cotone idrofilo i tre barattoli e inserisci in ciascun
barattolo, tra il vetro e il cotone, quattro semi di fagiolo,
distribuendoli in punti diversi. Su ogni barattolo poni una piccola
etichetta autoadesiva, in modo da non coprire i semi, contrassegnando
ogni barattolo con le lettere A, B, C. Al termine di questa operazione
bagna il cotone dei barattoli A e B ma non quello del barattolo C.
Disponi poi i barattoli B e C in vicinanza di una finestra, in modo che
ricevano direttamente il calore del Sole, e il barattolo A lontano dalla
finestra.

CHE COSA OSSERVO

Con il passare dei giorni nel barattolo C la mancanza di acqua ostacola
la germinazione dei semi; nel barattolo B la presenza di acqua e la
maggior quantità di calore favoriscono la germinazione, che avviene dopo
qualche giorno; nel barattolo A la minore quantità di calore ritarda la
germinazione, che avviene dopo più giorni.

COME LO SPIEGO

Affinché il seme possa germinare devono esserci le giuste condizioni
ambientali di luce, temperatura e umidità.

TEMPO: alcuni giorni
