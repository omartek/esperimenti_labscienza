IL TRASPORTO DELLA LINFA
==========================


.. note::
  **TEMPO**: un giorno


CHE COSA SERVE
---------------

- Un gambo di sedano, 
- un garofano bianco, blu di metilene, 
- due becher,
- un coltellino,
- acqua.

 .. image:: 09_dil_term_gas.png
   :height: 400 px
   :align: center

COME SI PROCEDE
----------------

Riempi a metà con l’acqua i due becher e versa in ciascuno l’inchiostro blu finché l’acqua non diventa intensamente colorata; in uno introduci il gambo di sedano, nell’altro il garofano. Aspetta qualche ora e poi, facendo molta attenzione, taglia il gambo di sedano in sezioni trasversali. Poi osservale. Per osservare la colorazione del fiore aspetta fino al giorno dopo.

CHE COSA OSSERVO
-----------------

All’interno delle sezioni del gambo di sedano sono evidenti piccole striature azzurre che dimostrano la presenza di sottilissimi vasi conduttori al suo interno, nei quali il liquido colorato è salito. Anche il fiore, inizialmente bianco, si è colorato di azzurro: il liquido colorato è salito all’interno dello stelo fino ai petali.

COME LO SPIEGO
---------------

.. hint::
All’interno dello stelo e del gambo di sedano sono presenti sottilissimi vasi conduttori, i VASI LEGNOSI, che permettono all’acqua assorbita dalle radici, insieme ai Sali minerali (linfa grezza), di salire alle foglie e ai fiori grazie al fenomeno fisico della CAPILLARITÀ.


