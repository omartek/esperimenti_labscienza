L’OSMOSI

CHE COSA SERVE

Una patata, un coltello e un cucchiaio, zucchero.

COME SI PROCEDE

Taglia la patata in due metà (che chiameremo A e B). Scava in ciascuna
di esse una buchetta con il cucchiaino. Appena scavate le buchette
appaiono bagnate, poiché sono state rotte le cellule della patata e sono
quindi fuoriuscite le soluzioni acquose in essa contenute. Nella
buchetta di A metti alcune gocce d’acqua, nella buchetta di B metti
invece dello zucchero con due gocce d’acqua.

CHE COSA OSSERVO

All’acqua messa in A non sembra accadere nulla di particolare. Al
contrario, lo zucchero in B si scioglie, formando una soluzione molto
più concentrata rispetto a quella contenuta nelle cellule della patata.
Con il passare del tempo nella buchetta A scompare l’acqua che era stata
posta all’inizio dell’esperimento poiché l’acqua (soluzione di Sali poco
concentrata) è passata all’interno delle cellule della patata, che
contengono una soluzione di Sali più concentrata. La buchetta B, invece,
si è riempita quasi completamente di acqua: ciò è dovuto al fatto che
l’acqua è passata dall’interno delle cellule, contenenti una soluzione
meno concentrata di Sali, alla soluzione zuccherina, fortemente
concentrata.

COME LO SPIEGO

Entrambi i fenomeni, la scomparsa di acqua nella buchetta A e il
riempimento con acqua della buchetta B, sono dovuti all’osmosi. Infatti
quando due soluzioni, contenenti differenti concentrazioni di Sali
disciolti, sono separati da una membrana semipermeabile (in questo caso
la membrana delle cellule della patata), l’acqua si trasferisce
spontaneamente dalla posizione in cui la soluzione è meno concentrata a
quella in cui è più concentrata. Il passaggio d’acqua cessa solo quando
le due soluzioni vengono ad avere la stessa concentrazione.

TEMPO: Qualche ora
