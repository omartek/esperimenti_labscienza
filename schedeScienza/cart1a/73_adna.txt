ESTRAZIONE DEL DNA DA UNA BANANA

CHE COSA SERVE

Una banana, detersivo per piatti, acqua distillata, alcol etilico
concentrato, succo d’ananas, sale, provette, siringhe graduate, colino,
tagliere, forchetta, guanti, contenitore di medie dimensioni.

COME SI PROCEDE

Indossati i guanti si riduce in poltiglia la banana, utilizzando
tagliere e forchetta, e la si trasferisce nel contenitore. Aggiungi
mezzo cucchiaino di sale per facilitare l’eliminazione delle proteine su
cui è avvolto il DNA. Con una siringa graduata preleva 10 cc di
detersivo e versalo nel contenitore delicatamente in modo da evitare la
formazione di bollicine e schiuma; il detersivo è uno sgrassatore e
quindi è in grado di rompere la membrana cellulare e nucleare e liberare
perciò il DNA. Mescola il tutto delicatamente in modo da favorire lo
scioglimento dei grassi, preleva poi 90 cc di acqua distillata e
aggiungili al composto sempre mescolando delicatamente per evitare la
formazione di schiuma. Filtra il composto con il colino in modo da
separare il DNA dai residui cellulari. Preleva con la siringa 5 cc di
filtrato e versali in una grossa provetta. Aggiungi adesso 3 cc di succo
d’ananas in modo da rendere l’ambiente acido e per far sì che vengano
demolite le proteine grazie alla bromelina, enzima in grado di demolire
le proteine in aminoacidi, presente nel succo. Infine preleva 6 cc di
alcol e versali delicatamente lungo le pareti della provetta che terrai
inclinata per non far mescolare i liquidi.

CHE COSA OSSERVO

Si osserva una stratificazione e quindi una separazione tra l’alcol e la
soluzione con al centro il DNA della frutta sotto forma di bianchi
filamenti.

COME LO SPIEGO

Poiché il DNA è insolubile in alcol esso si separa dal resto dal resto
della soluzione che avevamo preparato e si concentra al centro tra
l’alcol e la soluzione.

TEMPO: 45 minuti
