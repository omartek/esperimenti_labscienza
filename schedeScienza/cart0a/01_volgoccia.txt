MISURIAMO IL VOLUME DI UNA GOCCIA D’ACQUA

L’esperimento può essere eseguito a gruppi, ad esempio cinque, oppure
ripetuto più volte

per ottenere un risultato più preciso.

CHE COSA SERVE

Ogni gruppo ha bisogno di:

Un piccolo cilindro graduato in millilitri o in centimetri cubi, Un
contagocce, Dell’acqua

COME SI PROCEDE

Con il contagocce fate cadere nel cilindro graduato un numero di gocce
di acqua sufficiente per raggiungere

Una tacca della scala graduata, facendo attenzione a non fare schizzi.
Registrate il volume raggiunto e il numero delle gocce di ciascun
gruppo; riportate in una tabella i valori registrati da ogni gruppo.
Sapendo che avete versato un numero x di gocce e avete raggiunto un
volume complessivo di y millilitri, completate la tabella indicando il
valore del volume di una goccia misurato da ogni gruppo (dividete il
volume raggiunto per il numero delle gocce che avete contato).

CHE COSA OSSERVO

Ogni gruppo ha ottenuto un valore del volume di una goccia diverso dagli
altri. Per ottenere un valore più preciso dovete calcolare la media dei
valori ottenuti dai vari gruppi.

_Come lo spiego_

Quando si misurano grandezze molto piccole, come in questo caso, è
facile compiere degli errori sperimentali. Ad esempio si può non essere
tutti d’accordo di avere effettivamente raggiunto la tacca sul cilindro
graduato. Per ridurre gli errori sperimentali, uno dei metodi più
utilizzati consiste nel calcolare la media aritmetica di più valori
ottenuti. Un maggior numero di misurazioni permette di ottenere misure
ancora più attendibili.

TEMPO: 20 minuti
