ELETTRIZZAZIONE PER STROFINIO E PER INDUZIONE

CHE COSA SERVE

Due involucri di biro di plastica (senza refil), un panno di lana lana,
un filo di nylon, un bastoncino di legno

COME SI PROCEDE

Fissa il bastoncino di legno inserendolo tra due libri e sospendi con il
filo di nylon una delle due biro. Strofina energicamente l’altra biro e
avvicinala a quella sospesa. In un secondo tempo ripeti l’esperimento
dopo aver strofinato entrambi le biro.

CHE COSA OSSERVO

Nel primo caso osservi che la biro strofinata attira verso di sé la biro
sospesa. Quando invece avvicini le biro entrambe strofinate, esse si
respingono.

COME LO SPIEGO

Strofinando la biro con il panno di lana la elettrizzi negativamente
(elettrizzazione per strofinio). Se avvicini la biro elettrizzata alla
biro sospesa, provochi in quest’ultima una separazione di cariche
(elettrizzazione per induzione) con un accumulo della carica positiva
(mancanza di elettroni) sulla superficie vicino alla biro elettrizzata:
le due biro perciò si attraggono. Quando strofini entrambi le biro, esse
risultano cariche negativamente: l’elettrizzazione per induzione non
avviene e le due biro si respingono.

TEMPO: 10 minuti
