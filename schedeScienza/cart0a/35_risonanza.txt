LA RISONANZA

CHE COSA SERVE

Un martelletto di gomma, tre diapason di cui due della stessa frequenza

COME SI PROCEDE

Sistema su un tavolo i due diapason della stessa frequenza e percuotine
uno. Dopo aver osservato che cosa succede, sostituisci uno dei due
diapason con quello che produce un suono di diversa frequenza e ripeti
l’esperimento.

CHE COSA OSSERVO

Quando i due diapason hanno la stessa frequenza di oscillazione, quello
che vibra trasmette le vibrazioni al secondo. Quando la frequenza di
oscillazione è diversa, non si osservano vibrazioni nel secondo
diapason.

COME LO SPIEGO

Quando percuoti il diapason, esso emette onde sonore che hanno la stessa
frequenza con cui il diapason oscilla. Il secondo diapason, raggiunto
dalle onde emesse dal primo, oscilla solo nel caso in cui la sua
frequenza di oscillazione sia la stessa del primo, ragione per cui è
possibile osservare il fenomeno della RISONANZA.

TEMPO: 10 MINUTI
