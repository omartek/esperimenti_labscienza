LA DISPERSIONE DELLA LUCE

CHE COSA SERVE

Due bicchieri trasparenti, due cartoncini, acqua, un paio di forbici

COME SI PROCEDE

Su un tavolino di colore chiaro, esposto ai raggi del sole, posiziona
due bicchieri trasparenti, di cui uno vuoto e l’altro pieno d’acqua. Poi
prendi i cartoncini e, dopo aver praticato una fessura al centro,
avvicinali ai due bicchieri dalla parte illuminata dal sole.

CHE COSA OSSERVO

Nel caso del bicchiere pieno d’acqua puoi osservare la formazione dei
diversi colori: rosso, arancione, giallo, verde, azzurro, indaco e
violetto.

COME LO SPIEGO

Nel passaggio dall’aria al vetro e all’acqua e dall’acqua al vetro e
all’aria, la luce del sole subisce più rifrazioni, i diversi colori sono
rifratti con un angolo differente e quindi risultano visibili.

TEMPO: 15 minuti
