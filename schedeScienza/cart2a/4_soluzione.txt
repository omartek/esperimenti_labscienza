SEPARA I COMPONENTI DI UNA SOLUZIONE

CHE COSA SERVE

200 ml di acqua, 4 cucchiai di sale, una scodella

COME SI PROCEDE

Versa l’acqua nella scodella e, aggiungi via via il sale facendolo
sciogliere finché non risulta indistinguibile dall’acqua. Hai ottenuto
una soluzione di acqua e sale in cui l’acqua è il solvente (la sostanza
che scioglie il sale) e il sale è il soluto (la sostanza che si
scioglie). Verifica che esiste un modo per ottenere di nuovo il sale
della soluzione: poni la scodella vicino ad una fonte di calore, ad
esempio un calorifero.

CHE COSA OSSERVO

Dopo qualche ora noterai che non c’è più traccia di acqua e nel fondo
della scodella c’è finissima polvere di sale.

COME LO SPIEGO

Il calore del calorifero ha trasformato l’acqua in vapore, mentre il
sale è rimasto nel fondo del recipiente. Hai ottenuto una separazione
per evaporazione.

TEMPO: 5 minuti, poi qualche ora.
