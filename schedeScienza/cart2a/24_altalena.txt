COSTRUIAMO UN’ALTALENA

CHE COSA SERVE

Un manico di scopa o un tubo di cartone, una riga da disegno lunga 80
cm, elastici alcuni bulloni tutti uguali, nastro biadesivo.

COME SI PROCEDE

Prendi la riga e attacca, partendo da zero, un pezzetto di nastro
adesivo ugni 5 cm, in modo che i numeri 0, 5, 10…80 rimangano proprio al
centro del pezzo di nastro. Con il nastro biadesivo ferma la riga al
tubo di cartone nella sua metà, così che rimangano 40 cm sia a destra
che a sinistra del tubo. Poggia il tubo, in modo che la riga rimanga
sotto, sopra due banchi della stessa altezza staccati tra loro. Metti un
bullone sullo 0 e uno su 80, cioè sui due estremi della riga. La riga è
in equilibrio. Ora sposta il bullone dalla posizione 80 alla posizione
60: la riga non è più in equilibrio.

CHE COSA OSSERVO

Se ora poni un altro bullone in posizione 60, la riga è nuovamente in
equilibrio.

COME LO SPIEGO

L’altalena costruita è una leva. La leva è in equilibrio se il braccio
della potenza e il braccio della resistenza (le due forze ai lati della
riga) si equivalgono. Dimezzando il braccio di una delle due forze, per
ripristinare l’equilibrio dobbiamo raddoppiarne il valore.

TEMPO: 30 minuti
